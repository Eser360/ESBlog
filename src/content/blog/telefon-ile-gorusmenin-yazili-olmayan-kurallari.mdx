---

title: Telefon ile Konuşmanın Yazılı Olmayan Kuralları

description: Telefon ile görüşme kurallarından bihaber olan vatandaşlara karşı bizim de söyleyecek bir şeylerimiz var demek için yazılmış bir yazıdır.

pubDate: 10 02 2025

categories:

- Kişisel

tags:

- Görgü Kuralları

---

Özel hayatımızda veya iş hayatımızda telefon görüşmeleri artık bizler için olmazsa olmaz bir iletişim aracı.

Ev telefonlarını bir kenara bırakır isek, hemen hemen 2000 yılından itibaren cep telefonları yaygınlaşmaya başladı, şu an için cep telefonu olmayan kişi yok denecek kadar az diyebiliriz.

> ### Türkiye'de Cep Telefonu Kullanımı
> 
> Cep telefonu kullanıcılarının profilleri, yaş, cinsiyet, eğitim ve gelir düzeyine göre çeşitlilik göstermektedir.
> 
> - **Yaş Grubu**: 18-35 yaş arası genç yetişkinler, cep telefonu kullanımında en büyük paya sahiptir. Bu yaş grubundaki kişilerin %98'inin cep telefonu olduğu belirlenmiştir (TÜİK, 2023).
> - **Cinsiyet**: Erkekler ve kadınlar arasında cep telefonu sahiplik oranı benzer seviyelerdedir; erkeklerin %99'u, kadınların ise %98'i cep telefonu kullanmaktadır.
> - **Eğitim ve Gelir**: Eğitim seviyesi ve gelir düzeyi yükseldikçe cep telefonu sahiplik oranı da artmaktadır. Üniversite mezunlarının %100'ü cep telefonu sahibiyken, lise mezunlarında bu oran %95 civarındadır.
> 
> Kaynak: <a href="https://kobitek.com/turkiyede-cep-telefonu-kullanimi/" target="_blank">Kobitek</a>

Bunca yıldır telefon kullanılmasına rağmen hala telefonu (sadece görüşme kısmı) nasıl kullanacağını bilmeyen bir çok kişi ile karşılaşıyorum

Temel olarak görgü kuralları esas alınsa ortada sorun kalmayacak görünüyor fakat maalesef bizde görgülü olmak yanlış değerlendirildiği için genelde kaba saba olmak, saygısız olmak giderek artan bir tercihe dönüşmüş durumda.

Kişisel olarak telefon görüşmelerinde, ifrit olduğum bazı durumlar şunlar

1.  Numarasının kayıtlı olup olmadığını bilmeden, kendisini tanıtmadan direk lafa başlayanlar
2.  Kişi sizi arar, telefon kulağında olur, sizi aramasına rağmen etrafı ile çene çalmaya devam eder, siz telefonu açıp Alo deseniz ya sizi duymaz ki genelde duyar, buna rağmen etrafı ile çene çalmaya devam eder, siz bir kaç kere alo dedikten sonra hiçbir şey olmamış gibi size söyleyeceğini  söylemeye başlar, en iyi ihtimalle "yaa kusura bakmayın" falan der.
3.  Karşı tarafı aradınız, telefon açıldı ve yanıt yok, alo diyorsunuz yine yanıt yok, bu şekilde 3-5 saniye geçtikten sonra, aradığınız kişi size alo der.
4.  Karşı tarafı aradınız, telefon açar ama sizden müsaade istemeden etrafı ile konuşmaya devam eder.
5.  Telefonda siz yerine sen diyenler. Normalde de tanımadığınız insanlara siz demeniz gerekir, bu genel bir hödüklük sorunu

Yukarıdakilere ilave olarak başka başka konular da var tabi ki.

Alakasız konularda konuşanlar, siyaset, din, ırk vb... ayrıştırıcı konulardan bahsedenler vs... bahsetmiyorum bile.

Telefon ile konuşmak ve bunu bir saygı çerçevesinde başlatmak, yürütmek ve tamamlamak oldukça basit.

Bunları adım adım listeleyelim

1.  Aradığınızda, önce sesinizin ulaştığını doğrulamak için alo diyorsunuz.
2.  Aradığınız kişi sizi duyduğunu ve onun da size sesinin ulaştığını doğrulamak için alo veya efendim demeli.
3.  Arayan kişi öncelikle kendisini tanıtmalı.
4.  Karşı taraf tanıdığını veya tanımadığını belirterek, konuşmanın devam etmesi için uygun kelimelerle yanıt vermeli.
5.  Arayan kişi arama nedenini söyleyerek konuşma karşılıklı devam ettirilir.
6.  Son olarak teşekkürler edilerek, iyi günler, iyi akşamlar vb... iyi dilekler ile tamamlanır.

Bu kadar basit bir iletişimi sağlayamayanlar telefon kullanmasa herkes için daha iyi olur.

Bunlara ilave olarak görgü kurallarına uygun yapacağınız her davranış sizin kendi değerinizi belirler.

Bu konu son zamanlarda çok dikkatimi çekmeye başladığı için üzerine bir kaç kelam etmek istedim.