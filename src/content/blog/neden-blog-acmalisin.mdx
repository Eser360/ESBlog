---
title: Gel, Sen de Tüm Fikirlerini Blogunda Paylaş
description: Yıl olmuş 2025'in sonu hala blog mu açılır? Sen de böyle düşünenlerden misin? Bu şekilde düşünen ya da düşünmeyensin, fark etmez, blog açmayı düşünen ya da düşünmeyen birisi misin, o da fark etmez. Yazıyı oku, kararını sonra ver. İyi okumalar internet yolcusu...
pubDate: 11 07 2025
categories:
- Denemeler
- Teknoloji
tags:
- Blog
- Sosyal Medya
---
Yıl olmuş 2025'in sonu hala blog mu açılır? 

Sen de böyle düşünenlerden misin? Bu şekilde düşünen birisi ol ya da olma, fark etmez.

Blog açmayı düşünüyor musun ya da düşünmüyor musun, o da hiç fark etmez. 

**Neden kendi alanın olmalı? Yazıyı oku, kararını sonra ver. İyi okumalar internet yolcusu...**

İnternet alemi teknoloji kardeşlerden daha büyüktür ve öyle de kalmalı. Sosyal medya bugün var yarın yok. Bir zamanlar ortalığı kasıp kavuran Facebook'a şimdi doğru düzgün kimse yüzüne bakmıyor, mevcut olanların yarısından çoğu da yılların hatırına hesabını kapatmıyordur.

Instagram mı? Şu an çok popüler ama giderek havası sönüyor, insanlar bıktı!

Tüm sosyal medyalar bir gün popülerliğini kaybedecek, evet belki yerine başka bir şey gelecek ama kendi alanınız gibi olmayacak hiç birisi.

İnternetin hamamböceği eposta adresleridir, her şey yerini başka bir şeye bırakır ama eposta adresleri internet var olduğu sürece olmaya da devam edecek.

Bloglar da buna benzer. Her zaman birileri blog yazmaya devam edecek. Bunun farklı motivasyonları var, kimisi kariyer için, kimisi hobi, kimisi gelir elde etme, kimisi yeni iş bulma vb... bu farklı amaçlar ve motivasyonlar, blogların da devamlılığını sağlayan unsurlardır.

Bak, aklına bir şey mi geldi? Paylaşmak istediğin, başkalarının da ilgileneceğini düşündüğün bir mevzu mu var? **Neden sosyal medyada paylaşmak yerine bloguna yazmıyorsun ki?**

- **Sosyal medyadan soru mu geldi?** Biri sana cevaplamak istediğin süper bir şey mi sordu? Hemen blogunda bununla ilgili **uzun bir yazı patlat**, sonra da Mastodon'da, BluSkye'da, Twitter'da, Instagram'da orada burada sadece **linkini** paylaş. Hazır okuyucu, mis gibi!
    
- **Kapanan ya da senin kapattığın sosyal medya hesaplarında paylaştığın şeyler uçup gitti mi?** Sosyal medyaya bir şey mi koydun? Onun kalıcı kopyasını **blogunda arşivle**. Kaybolmasın! Kapattığın sosyal medya hesaplarındaki önem verdiğin gönderiler ne oldu şimdi?
    
- **Bazen aklında rastgele müthiş fikirler mi geliyor, acayip rüyalar görüp bunu hikaye gibi neden anlatmıyorsun?** Aklına ilginç, saçma sapan bir fikir mi düştü? Yaz gitsin bloguna. Tuhaf bir rüya mı gördün? Onu da rüya günlüğü gibi bloguna not al.
    
- **İnternet yolculuğu esnasında gördüğün güzel şeyleri başkaları neden görmesin?** Çok iyi makaleler, havalı web siteleri mi buldun? Hemen blogundan onlara **bağlantı ver**. Takipçilerin de görsün.
    
- **Şahane bir tarif mi keşfettin, ya da mevcut bir tarifle ilgili püf noktası mı keşfetti, birilerine aynı şeyleri yazmaktan usandın mı?** Mükemmel bir yemek, pasta, salata veya çorba tarifin mi var? Paylaş blogunda. İnternette birilerine sürekli aynı şeyi mi anlatıp duruyorsun? Onunla ilgili bir blog yazısı yaz ve herkese onun linkini yolla. Yine hazır okuyucu.
    
- **Ne yapıyorsun, ne seviyorsun, ne izliyor, ne okuyor, ne dinliyorsun?** Bugün ne yaptın? Geçen hafta seni ne sardı? Bu aralar kitaplara mı daldın, dizilere mi düştün. Bir şeyi çok mu beğendin, yoksa **nefret mi ettin**? Bunları da yaz bloguna.
    
- **Sanatını da blogunda paylaş!** Karalama yapmayı mı seviyorsun? Paylaşma yerini biliyorsun: Blogun! Güzel bir film, efsane bir şarkı mı keşfettin? Hemen ondan bahset.
    

**Biliyor musun, blogunun olması harika bir şey.** Orası;

> **Senin yerin.** Düşüncelerini özgürce paylaştığın, **kendin olabildiğin** bir alan. Eskiden yazdığın, düşündüğün bir şeyi hatırlamak istediğinde geri dönüp bakabildiğin **sana özel bir kütüphane**. "Şu konuyu daha önce anlatmıştım," deyip insanları yönlendirebildiğin **hazır bir kaynak**.

**O zaman daha ne duruyorsun? Hemen bir blog aç ve ne varsa dök içine! Bu arada, kişisel blogunda yapay zeka ile içerik üretme, bu senin alanın yapay zekanın değil!**

Blog açmayı bilmiyor musun? O zaman benimle iletişime geç!